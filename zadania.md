# Podstawy korzystania z serwisu GitHub

## Zagadnienia do omówienia:
- co to jest system Git
- co to jest serwis GitHub 
- repozytorium
- oś czasu projektu
- migawka (commit)
- komentarz
- dlaczego sensowne komentarze są ważne?
- identyfikator migawki
- gałąź (branch)
- odgałęzienie (fork)
- zgłoszenie (Pull request)
- problem (Issue)
- scalenie (Merge)
- co to jest Gist
- magiczne słowa w komentarzach "fixes"
- dokumentacja serwisu Git: https://git-scm.com/doc
- dokumentacja serwisu GitHub: https://docs.github.com/en


---

### Zadanie 1. 
Wejdź na stronę github.com, a następnie dokonaj wnikliwego przeglądu wybranego repozytorium (np. processing). Zwróć uwagę na następujące elementy interfejsu serwisu GitHub:
- informacja dot. właściciela repozytorium
- ustawienia publiczności repozytorium
- możliwość finansowego wsparcia projektu
- możliwość śledzenia projektu
- możliwość odgałęzienia projektu
- możliwość ocenienia projektu
- możliwość przeglądu plików projektu
- możliwość przeglądu problemów
- możliwość przeglądu zgłoszeń
- możliwość korzystania z narzędzi automatyzacji i organizacji zadań
- możliwość tworzenia wiki
- możliwość tworzenia zasad bezpieczeństwa
- możliwość wglądu z dynamikę rozwoju projektu
- możliwość przeglądu danych i statystyk projektu
- możliwość przeglądu opisu projektu w pliku README.md
- możliwość przeglądu społeczności zaangażowanej w projekt

---

### Zadanie 2.
W serwisie GitHub utwórz trzy konta użytkownika:
- konto, z którego będziesz korzystać w ramach całego kursu i być może swojej dalszej pracy z serwisem (konto deweloperskie)
- konto pomocnicze, z którego będziemy korzystać na etapie pracy z gałęziami w ramach jednej organizacji (konto współpracownicze)
- konto pomocnicze, które będzie nam potrzebne na etapie omawiania problemów (Issues) i odgałęzień (Forks) (konto obserwatorskie).

---

### Zadanie 3.
Zapoznaj się z funkcjonalnością GitHub Gist, która umożliwia tworzenie, udostępnianie i komentowanie pojedyńczych plików tekstowych (notatek lub kodów źródłowych). Korzystając z konta deweloperskiego utwórz swój pierwszy Gist, a następnie skopiuj link do niego i odwiedź go korzystając z konta pomocniczego (współpracowniczego lub obserwatorskiego). Dodaj do niego kilka komentarzy (2-3 komentarze). 

---

### Zadanie 4. 
W ramach kursu zajmiemy się projektem struktury małej gastronomii pizzerii inspirowanej postacią Leonarda da Vinci. Załóż pierwsze repozytorium: 
- utwórz repozytorium i nadaj mu nazwę,
- wybierz licencję, 
- skonfiguruj opis i utwórz plik README.

---

### Zadanie 5. 
Projekt pizzerii ma składać się z:
- pliku w formacie .md z opisem Twojej pizzerii
- pliku w formacie .md z treścią menu
- pliku w formacie .md ze szczegółowymi przepisami dań z menu
- pliku w formacie .md z prezentacją zespołu 
- pliku w formacie .md z adresem i szczegółami kontaktowymi
- katalogu z ciekawymi grafikami do wykorzystania na stronie pizzerii
W ostatnich zadaniach kursu do projektu dodamy jeszcze stronę internetową oraz stronę wiki.

Korzystając z funkcjonalności GitHub Projects, utwórz plan swojego projektu. Sprawdź dostępne szablony. Na potrzeby obecnego projektu skorzystaj z szablonu tablicy zadań i zaplanuj swoją pracę z uwzględnieniem wymagań przedstawionych powyżej. 

---

### Zadanie 6.
Zapoznaj się z podstawami języka formatowania tekstu Markdown, a następnie utwórz kilka wstępnych wersji menu swojej restauracji za każdym razem wykonując migawkę (commit) opatrzoną stosownym komentarzem. Po utworzeniu minimum pięciu migawek, przejdź do przeglądu historii swojego repozytorium.

---

### Zadanie 7.
Cofnij swoje repozytorium w serwisie GitHub do dowolnego wcześniejszego stanu.

---

### Zadanie 8.
Dodaj do swojego repozytorium katalog z obrazkami, które wykorzystasz później w dokumentach prezentujących Twoją restaurację. Obrazów możesz szukać w serwisach z bezpłatnymi grafikami takich jak:
- Unsplash (https://unsplash.com)
- Pexels (https://www.pexels.com/pl-pl/) lub 
- Pixabay (https://pixabay.com).

---

### Zadanie 9. 
Rozwiń menu swojej restauracji. Dodaj kilka sekcji menu. Sekcje menu niech będą zawarte w tabelach, które możesz tworzyć korzystając ze składni języka Markdown.

---

### Zadanie 10.
Do utworzonego menu dodaj obrazki - po jednym dla każdej sekcji (obrazek powinien znajdować się pod sekcją). Wykonaj migawkę i przejrzyj historię repozytorium. 

---

### Zadanie 11.
Do utworzonego menu dodaj obrazki - po jednym dla każdej sekcji (obrazek powinien znajdować się pod sekcją). Wykonaj migawkę i przejrzyj historię repozytorium. 

---

### Zadanie 12.
Wyobraź sobie, że Twoja pizzeria odniosła spory sukces, chcesz jednak rozszerzyć swoją ofertę o dania wegetariańskie.
Rozpocznij w projekcie nową gałąź dedykowaną również klientowi wegetariańskiemu. Do pliku z menu dodaj sekcję - dla wegetarian (pizze wegetariańskie oraz sałatki). 

---

### Zadanie 13.
Wykonaj złączenie nowoutworzonej gałęzi, na której opracowałeś sekcję dla wegetarian do głównej gałęzi projektu. 

---

### Zadanie 14.
Wykonaj edycję tej samej linii w tym samym pliku w obu gałęziach swojego projektu (np. w menu), wywołaj konflikt, a następnie rozwiąż go. 

---

### Zadanie 15.
Utwórz w ramach swojego konta GitHub organizację. Następnie zaproś do edycji swojego repozytorium innego użytkownika (konto współpracownicze). Wróć do GitHub Projects i przypisz kontu współpracowniczemu do realizacji części projektu (zespół, adres/kontakt).

---

### Zadanie 16.
Zaloguj się na konto współpracownicze, utwórz swoją gałąź, wykonaj edycję wybranego pliku i złóż zgłoszenie (Pull requests). Wróć do konta deweloperskiego i skomentuj utworzone zgłoszenie. Możesz uatrakcyjnić swój komunikat za pomocą emotikon :+1: oraz :ship:. Możesz zapoznać się z innymi ikonami na stronie: https://www.webfx.com/tools/emoji-cheat-sheet/. Możesz również wzbogacić swój komentarz korzystając z obrazków GIF przeciągając je w pole komentarza.

---

### Zadanie 17. 
Z poziomu konta współpracowniczego utwórz gałąź roboczą, a następnie uzupełnij plik prezentacji zespołu oraz danych adresowo-kontaktowych. Utwórz zgłoszenie i dołącz zmiany do głównej gałęzi projektu. 

---

### Zadanie 18.
Zaloguj się na swoje trzecie konto (konto obserwatorskie). Wykonaj odgałęzienie projektu, dodaj zmianę do wersji głównej gałęzi (należącej teraz do konta obserwatora) i wykonaj zgłoszenie. Następnie wróć do swojego pierwszego konta, skomentuj zmiany i dokonaj akceptacji bądź odrzucenia zmian. Zobacz jakie powiadomienia pojawiły się na trzecim koncie.

---

### Zadanie 19.
Zaloguj się na konto obserwatorskie. Wykonaj zgłoszenie problemu (Issue). W komentarzu napisz np. że w menu brakuje sekcji z dodatkami, lub że któryś ze składników w sekcji wegetariańskiej nie jest wegetariański. Przejdź na swoje podstawowe konto, wykonaj zalecane poprawki i zamknij zgłoszenie problemu. Możesz skorzystać ze słowa fixes w odpowiedzi na zgłoszenie błędu.

---

### Zadanie 20.
Korzystając z konta obserwatora zaproponuj treści przepisów do poszczególnych pozycji w menu. Wprowadź zmiany do swojej wersji głównej gałęzi i wykonaj zgłoszenie. Następnie wróć do swojego pierwszego konta, skomentuj zmiany i dokonaj akceptacji bądź odrzucenia zmian.

---

# Korzystanie z systemu Git na zasobach lokalnych

## Zagadnienia do omówienia:
- wiersz poleceń
- podstawowe instrukcje wiersza poleceń w systemach macOS, GNU/Linux i Windows
- polecenia systemu Git
- łączenie z serwisem GitHub

---

### Zadanie 21.
Pobierz i zainstaluj system Git lokalnie na swoim komputerze (w systemie macOS, GNU/Linux lub Windows).

---

### Zadanie 22.
Pobierz i zainstaluj programy, z których będziemy korzystać w kolejnych zadaniach kursu (dostępne dla systemów macOS, GNU/Linux lub Windows):
- GitHub Desktop 
- Visual Studio Code

---

### Zadanie 23.
- Uruchom wiersz poleceń i za jego pomocą przejdź na swój pulpit. Następnie utwórz na nim katalog o nazwie „Nauka obsługi wiersza poleceń”.
- Wejdź do utworzonego katalogu i utwórz w nim nowe trzy katalogi (katalog_1, katalog_2, katalog_3) oraz trzy pliki tekstowe (plik_1.txt, plik_2.txt, plik_3.txt).
- Skopiuj plik_1.txt do katalog_1, plik_2.txt na pulpit, a plik_3.txt przenieś na pulpit
- Skopiuj katalog_1 na pulpit, przenieś katalog_2 na pulpit i usuń katalog_3.

---

### Zadanie 24.
Utwórz lokalnie nowe testowe repozyorium. Utwórz w katalogu projektu kilka plików, dodaj multimedia i wykonaj kilka (minimum pięć) lokalnych migawek.

---

### Zadanie 25.
Z poziomu wiersza poleceń dokonaj przeglądu migawek repozytorium.

---

### Zadanie 26.
Cofnij lokalnie repozytorium do dowolnego stanu. Pamiętaj, aby uaktualnić również stan repozytorium w serwisie GitHub (jeżeli są połączone) za pomocą eksportu (push). 

---

### Zadanie 27.
Z poziomu wiersza poleceń utwórz dodatkowe gałęzie projektu, dokonaj przeglądu dostępnych gałęzi, przełącz się między nimi, wprowadź zmiany na wybranej z nich i dokonaj scalenia zmian.

---

### Zadanie 28. 
Przygotuj swój komputer do połączenia lokalnych repozytoriów z serwisem GitHub. Zainstaluj na swoim komputerze program gh (instrukcja: https://github.com/cli/cli#installation). W serwisie GitHub wygeneruj token uwierzytelniający (https://github.com/settings/tokens).

---

### Zadanie 29.
Utworzone lokalne repozytorium wyeksportuj do serwisu GitHub. Przejrzyj zmiany i migawki w serwisie GitHub. Dokonaj modyfikacji repozytorium w serwisie GitHub i pobierz zmiany do swojej lokalnej kopii. 

---

### Zadanie 30.
Z poziomu wiersza poleceń połącz się z istniejącym repozytorium w serwisie GitHub. Utwórz jego lokalną kopię, wykonaj kilka migawek, a następnie wypchnij zmiany do zewnętrznego repozytorium w serwisie GitHub.

---

# Dodatkowe funkcjonalności serwisu GitHub i systemu Git oraz łączenie ich z innymi programami

## Zadanienia do omówienia:
- hosting stron i aplikacji w serwisie GitHub
- dokumentowanie projektu z wykorzystaniem wiki
- integracja Git/GitHub z innymi programami

---

### Zadanie 31.
W serwisie GitHub skorzystaj z funkcjonajlności GitHub pages i załóż stronę projektu.

---

### Zadanie 32. 
Pobierz zmiany w repozytorium do swojej lokalnej kopii i korzystając ze środowiska Visual Studio Code edytuj plik README.md, który teraz będzie pełnić rolę treści strony projektu. Połącz w nim treści opracowane w poprzednich plikach (opis miejsca, menu, zespół).

---

### Zadanie 33.
Korzystając z przeglądarki GitHub Desktop dokonaj przeglądu swoich lokalnych repozytoriów.

---

### Zadanie 34.

Połącz środowisko Visual Studio Code z systemem Git/GitHub. Wykonaj dowolną zmianę w repozytorium i z poziomu środowiska VS Code wykonaj migawkę oraz wyeksportuj zmiany do serwisu GitHub.

---

### Zadanie 35.

Utwórz wiki projektu i zamieść z niej treści przepisów wszystkich oferowanych dań.

---






