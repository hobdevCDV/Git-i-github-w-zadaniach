
## Zagadnienia do omówienia
- migawka (commit)
- komentarz
- dlaczego sensowne komentarze są ważne?
- identyfikator migawki
- gałąź (branch)
- odgałęzienie (fork)
- zgłoszenie (Pull request)
- problem (Issue)

### Zadanie 1. 
Wejdź na stronę github.com, a następnie dokonaj wnikliwego przeglądu wybranego repozytorium (np. processing). Zwróć uwagę na następujące elementy interfejsu serwisu GitHub:
- informacja dot. właściciela repozytorium
- ustawienia publiczności repozytorium
- możliwość finansowego wsparcia projektu
- możliwość śledzenia projektu
- możliwość odgałęzienia projektu
- możliwość ocenienia projektu

### Zadanie 2.
W serwisie GitHub utwórz trzy konta użytkownika - jedno, z którego będziesz korzystać w ramach całego kursu i być może swojej dalszej pracy z serwisem, oraz dwa pomocnicze, które będą nam potrzebne na etapie omawiania gałęzi (branch) i rozgałęzień (fork).

### Zadanie 3. 
Załóż pierwsze repozytorium. W ramach kursu zajmiemy się projektem struktury małej gastronomii (pizzeria, burgerownia, restauracja azjatycka). Wybierz jakim tematem chcesz się zająć, a następnie: 
- utwórz repozytorium i nadaj mu nazwę,
- wybierz licencję, 
- skonfiguruj opis i plik README.

### Zadanie 4.
Zapoznaj się z podstawami języka formatowania tekstu Markdown, a następnie utwórz kilka wstępnych wersji menu swojej restauracji za każdym razem wykonując migawkę (commit) opatrzoną stosownym komentarzem. Po utworzeniu minimum pięciu migawek, przejdź do przeglądu historii swojego repozytorium.

### Zadanie 5.
Dodaj do swojego repozytorium katalog z obrazkami, które wykorzystasz później w dokumentach prezentujących Twoją restaurację. Obrazów możesz szukać w serwisach z bezpłatnymi grafikami takich jak Unsplash lub Pixabay.

### Zadanie 6. 
Rozwiń menu swojej restauracji. Dodaj kilka sekcji menu. Sekcje menu niech będą zawierać się w tabelach, które możesz tworzyć korzystając ze składni języka Markdown.

### Zadanie 7.
Do utworzonego menu dodaj obrazki - po jednym dla każdej sekcji (obrazek powinien znajdować się pod sekcją). Wykonaj migawkę i przejrzyj historię repozytorium. 

### Zadanie 8.
Do utworzonego menu dodaj obrazki - po jednym dla każdej sekcji (obrazek powinien znajdować się pod sekcją). Wykonaj migawkę i przejrzyj historię repozytorium. 

### Zadanie 9.
Wyobraź sobie, że Twoja pizzeria odniosła niemały sukces, chcesz jednak zagospodarować kolejny segment rynku i planujesz utworzyć nowy lokal skierowany głównie na wegetarian. 
Rozpocznij w projekcie nową gałąź dedykowaną klientowi wegetariańskiemu. Do pliku z menu dodaj sekcję - dla wegetarian (pizze wegetariańskie oraz sałatki). 

### Zadanie 10.
Wykonaj złączenie nowoutworzonej gałęzi, na której opracowałeś sekcję dla wegetarian do głównej gałęzi projektu. 

### Zadanie 11.
Wykonaj edycję tej samej linii w tym samym pliku w obu gałęziach swojego projektu, wywołaj konflikt, a następnie rozwiąż go. 

### Zadanie 12.
Zaproś do edycji swojego repozytorium innego użytkownika (swoje drugie konto). Zaloguj się na drugie konto, utwórz swoją gałąź, wykonaj edycję wybranego pliku i złóż zgłoszenie (Pull request). Wróć na swoje pierwsze konto i skomentuj utworzone zgłoszenie. Możesz uatrakcyjnić swój komunikat za pomocą emotikon :+1: oraz :ship:. 


